---
title: Carteggi II
tags: draft
lang: it
---


Nel dubbio ti scrivo le cose che ti avrei detto; cerco di essere più sintetico possibile

* <b>fare matematica</b>:  i matematici tendono a essere un po' delle teste di cazzo. Serve fortuna e abilità per trovare quelli che si salvano. Tenacia e una forte disciplina per andare avanti nonostante l'ambiente ostile. Pur dalla posizione di assoluta certezza relativa a quale fosse la scelta migliore per me, ho rischiato due volte un esaurimento in 4 anni, evitandolo di millimetri credo per pura fortuna. E del resto, anche se ci sono stati dei compromessi, non ce ne sono stati sulle cose di cui mi importava <i>davvero</i>. 
    <br><nbsp> Quindi soppesando pregi e difetti della vita che ho fatto in questi anni riassumo: "fare matematica" &egrave; l'unico modo di cui disponiamo per avere finestre di pace fuori dalle logiche assurde della vita adulta. Non &egrave; perfetto, perché poi sei comunque inserito in un tessuto sociale cui devi rendere conto secondo leggi ortodosse, ma &egrave; la migliore approssimazione che la società occidentale ci ha dato. Quello, o ritirarsi a vita totalmente privata coltivando di che nutrirti come ha fatto Grothendieck quando si &egrave; rotto il cazzo. Ma teniamola come ultima spiaggia, ok?

* <b>telare quanto prima possibile</b>:  ti ho già esposto il mio punto di vista che sottolineo: non ho intenzione di sminuire l'importanza che ha per te una manifestazione concreta del tuo impegno (userò la locuzione "prendere i bei voti" per riassumere il concetto), mi limito a farti notare che 
    - A volte abbiamo scherzato a proposito della eventualità che io mi dottorassi e tu dovessi ancora dare analisi complessa. Nella condizione in cui sei, e secondo la mia modesta opinione che nulla ha a che vedere con un giudizio, voler prendere i bei voti &egrave; stata una cazzata di media entità. Il momento &egrave; critico e serve tagliare la corda, a qualsiasi costo.
    - scegliere un metro di valutazione superficiale solo perché &egrave; l'unico che la società riconosce come validante &egrave; esso stesso un atteggiamento superficiale. Che tipo di conferme stai cercando? Sei sicuro che stiano in qualcosa di effimero come un numero su un libretto? Ottenuto il numero tanto ambito finirà tutto in un cassetto, e su tempi lunghi l'ostinazione cambia colore e diventa dabbenaggine, perché si ridimensiona l'importanza che ha per te un determinato gesto o concetto. 
Per usare un'analogia: io rispetto la sofferenza che provi perché ti hanno fregato il legnetto. Ma il tempo &egrave; galantuomo in queste cose, e la frustrazione per aver preso 23 col parsifal lascia comodamente il posto alla soddisfazione per aver dimostrato il teorema del porcoddio. Sinceramente faccio fatica a pensare che tra dieci anni onorerai il legnetto con una messa da requiem. 
    <br><nbsp> Chiediti anche sinceramente se questo puntiglio non sia una risposta paradossale all'urgenza di finire, che però si scontra coi dubbi dettati dall'essere "fuori". Questo genere di cose succedono: uno si auto-inganna e dice: non &egrave; colpa mia, continuo a non passare analisi complessa, diocane che coglioni lo devo ridare all'appello di cristoincrocembre. Quando in realtà il problema &egrave;: sono saturo e svogliato di stare qui; ma allo stesso tempo non ho la minima idea di cosa farò dopo perché tutto mi fa schifo quasi allo stesso modo, o perché non so scegliere sulla base di una fredda analisi di pro e contro. E allora arriva la paralisi. 

    <br><nbsp> Per risolvere la quale, un primo passo sarebbe liberarsi di tutti i dogmi non essenziali, e telare il prima possibile per avere la mente un po' più fresca. Hai iniziato l'università dieci anni fa; proiettati tra altri dieci. Qual &egrave; il tuo progetto sulla lunga distanza? Cosa non vorresti ti mancasse? Stai lavorando per costruirtelo? E quello che hai fatto finora &egrave; servito a gettare le fondamenta di questa felicità futura? Hai idea di come funziona l'esterno, il "mondo del lavoro", e la situazione pietosa in cui esso versa al di là delle facili retoriche politiche? Te la senti di buttarti in questo ginepraio di idioti che credono alle scie chimiche ma a cui devi comunque sorridere quando vendi uno smartphone facendo loro credere di essere individui geniali quando &egrave; tanto se una volta a casa lo sapranno accendere?

    <br><nbsp> Non sottovalutare la capacità rigenerativa del fare, in un modo o nell'altro, un lavoro creativo. Dai estrema importanza a creare le condizioni psicofisiche migliori in cui questo lavoro lo riesci a fare al meglio, nello stesso senso in cui un atleta cura la sua psicofisica perché gli serve per essere performante sul lavoro.

    <br><nbsp> Realizza che c'&egrave; di più e di più importante sotto la scorza che cerchi di difendere "prendendo il bel voto"; mettiti l'anima in pace che le uniche abilità degne di essere sviluppate trascendono a tal punto la miopia del sistema universitario, che non saranno mai valutabili, e quindi non avrai mai la patente che desidereresti per calmare la tua insicurezza, ma mettiti allo stesso l'anima in pace relativamente al fatto che quelle abilità invisibili saranno visibili dalle persone che poi (se resti dentro l'ingranaggio) ti dovranno dare fiducia. <i>Questo</i> &egrave; importante, questo genere di conferme sono il balsamo che cerchi. Arrivano tardi, e devi avere fede e pazienza mentre aspetti, ma arrivano. A un certo punto il vento soffia via i mostri. Non l'ho visto accadere solo col tipo di Roma. 

    <br><nbsp> Sai meglio di me che &egrave; una questione di atteggiamento piuttosto che di numeri sul foglio. Le persone che vale la pena conoscere, quelle che possono davvero insegnarti delle cose, lo sanno anche loro; trovale. Cerca gli altri (<a href="http://www.zenpencils.com/comic/102-timothy-leary-you-arent-like-them/">click</a>). Ogni momento speso in questo &egrave; investito nella tua felicità futura. Ogni momento speso a fare esami &egrave; <i>completamente</i> sprecato.

    <br><nbsp> La storia &egrave; tutta qui: fare esami serve a laurearsi; laurearsi serve a far credere agli altri di aver finito, mentre inizi a studiare davvero le cose che hai recitato di fronte a estranei fingendo di saperle. Io capisco che hai bisogno di questa conferma. Ma stai cercando la cosa sbagliata nel posto peggiore. Ti hanno illuso che dentro una tanica di sterco di fosse l'oro, e adesso che la merda sta arrivando al naso hai due scelte: inalarla o chiamarti fuori dai giochi. Continuare a pensare che sia l'università a formarti &egrave; una convinzione ingenua, romantica e adolescenziale. Devi abbandonarla come si abbandonano le idee semplicistiche e imperfette che si hanno da bambini. Dare valore alle liturgie dell'esame e del numero significa confondere la chiesa con la religione che in essa si professa, un errore madornale. Che ti sta costando la serenità e la salute.

    <br><nbsp> Per usare un esempio concreto: ho il sincero timore che tu ancora ti roda perché hai preso tot col parsifal invece di tot+3, e pur cercando di avere rispetto per la tua scala di valori ti dico: attento, questo modo di vedere la cosa ti ha consumato, e ora non hai energie residue da rischiare inseguendo un miraggio. Spenderesti molte meno energie a cercare di cambiare scala di priorità invece di intestardirti a lucidare l'argenteria del Titanic mentre esso affonda. 

    <br><nbsp> Taglia la corda, a qualsiasi costo. Non perché non te ne frega più un cazzo della matematica, ma al contrario, proprio in virtù del fatto che essa ti piace ancora, renditi conto che nella chiesa che frequenti Dio non c'&egrave; più, e cercalo altrove invece di attaccarti a una statua vuota. E' sintomo di maturità, farlo. E' sintomo di essere lucidi e capaci di distinguere da un lato il luogo dove nominalmente le cose dovrebbero stare, e quello dove in realtà esse sono. 

    <br><nbsp> Le ragioni per cui la matematica ti piace non stanno all'università. L'università &egrave; un pretesto che i puri usano per fingere di fare un lavoro vero, e che gli applicati usano per non so che cazzo di cosa facciano gli applicatidimmerda. 

    <br><nbsp> Non sottostimare mai quanto &egrave; preziosa, nella vita quotidiana, la capacità di abbandonare il perfezionismo e di cambiare punto di vista: la possibilità di uscire dalla nuvola indistinta dove tutto può essere tutto, ma proprio per questo niente ha forma e nome; compromettersi, scendere a patti con la realtà e con la finitezza delle proprie forze ha un costo. Ma mette a terra le potenzialità, le concretizza, dà loro una forma imperfetta ma concreta, maneggiabile, vendibile al prossimo a cui puoi dire ho fatto QUESTO (indicando un pezzo di carta, uno schermo, una scultura o il proprio uccello). Non sottovalutare MAI quanto valore ha sulla tua psiche mettere un punto a un percorso, farlo finire decorosamente, e chiediti davvero se vale la pena non farlo finire mai, il percorso, perché devi assolutamente prendere 30L in analisi complessa o altrimenti l'intero palco cade completamente e l'intero percorso vanificato. Queste sono puttanate, &egrave; un puntiglio che ora come ora non ti puoi permettere: gli esami servono a essere passati, non a intestardirsi sull'avere o non avere una determinata media (della quale poi, a conti fatti, frega molto poco a chiunque non sia te: hai presente la puttanata dell'uuuh, devi avere la media del porcoddio, altrimenti cicì ciciò? Ecco. E' un'assoluta STRONZATA ENORME DIOCANAJA (la bestemmia rafforza il maiuscolo), nessuno darà mai valore professionale a un Fagioli con la lode preferendolo a uno che sa il fatto suo davanti al foglio completamente bianco). Nessuno. Certamente non io; certamente non i matematici che conosco, che ho coltivato come amici, e che spero creeranno almeno parte della nuova generazione. E gli altri, degli altri mi sciacquo i coglioni, che già uno ha i suoi di problemi, sai che casino se devo preoccuparmi di quello che pensa Sommariva (=rappresentante canonico della classe di equivalenza dei matematici finti)?

* <b>fare o non fare un doc</b>:  questo si collega abbastanza ampiamente a come ti ho visto vivere questi ultimi anni. Sarà un po' un flusso di coscienza perché le cose da dire sono tante.
Mi sembra che ad aspettare, a continuare a rimandare il momento in cui "farai le cose davvero" ti siano marcite le radici e tu abbia perso la passione. Non so cosa sia stato di preciso, ed &egrave; probabile che la scelta che ho fatto io a suo tempo per te non sarebbe adeguata, ma provo a spiegarti perché secondo me hai sprecato una grossa opportunità. 
    <br><nbsp> Forse &egrave; stata una fiducia maggiore della mia nell'establishment e nelle sue capacità didattiche (cazzata: un corso deve adeguarsi al livello, spesso estremamente mediocre, della classe; le cose che ho imparato dai grossi, tipo candy, cailotto et al. le ho imparate perché sono andato ai cazzo di ricevimenti, o perché ho rotto i coglioni al di fuori dei suddetti; senza contare poi che Padova, cristo, &egrave; un ambiente matematico provinciale, immerso in un altro, quello italiano, 100^100 volte più provinciale e retrogrado). 
    <br><nbsp> Forse &egrave; stata una congenita sfiducia nelle tue capacità (cazzata: sei, e lo sai, molto più tenace di un sacco di altre proscimmie che prendono 30L a pacchi facendo esami di finanza, o facendo fuckkiny ma senza farsi mezza domanda che esuli dal seminato. Potrei raccontarti dozzine di aneddoti su questo punto, ma anche tu hai i tuoi). Quello dove ti blocchi tu però &egrave; che ti chiedi: perché loro riescono? senza renderti conto che la risposta &egrave; ovvia. Riescono perché non stanno soffrendo; perché per loro non &egrave; necessario imparare, ma finire, diventare ingranaggi; perché il punto per tanti di loro &egrave; passare bene un esame, e non imparare qualcosa. La differenza tra queste due cose &egrave; ovviamente abissale, come ha magistralmente riassunto il caro Marconi, che io considero a tutti gli effetti un mio padre spirituale. "L'esame &egrave; la cosa che dovrebbe preoccuparvi di meno. L'esame si fa. Voi siete qui per imparare qualcosa" (Topologia 2009).

    <br><nbsp> Insomma, sarà stato quello che sarà stato, fatto sta che ad aspettare aspettare aspettare, come temevo, il biscotto non te lo ha dato nessuno, e continuando a ipotecare energie senza avere riscontri, senza poter TOCCARE quello che stavi imparando, senza poter apprezzare un progresso concreto, senza poter testare il livello della tua maturazione nel pensiero indipendente, senza poter FARE finalmente matematica libero dall'obbligo assurdo di fare ESAMI DI matematica (la differenza, di nuovo, &egrave; abissale), senza tutte queste cose, &egrave; finita che hai perso la passione.

    <br><nbsp> Ora: secondo me tu non sei consumato (solo) dallo starci mettendo il doppio degli anni. Ti stanno marcendo le radici a stare in un fango in cui, per ingenuità o scarsa fiducia in te stesso, in piccola parte ti sei messo da solo. Non perderti in troiate come "prendere i bei voti" quando sul piatto c'&egrave; la tua salute mentale. Difendi l'amore che provi per la matematica dando spazio al TUO modo di farla, dando valore alle TUE idee in merito e mettendole alla prova, parlando di matematica con le persone, FACENDOLA quando ne hai voglia, nei modi, nei tempi e nelle condizioni che tu desideri. Contàminati, studia altro, incessantemente. Tutte cose che ti dicevo più di un anno fa in una lettera sullo stesso tema: non sprecare la fatica che hai fatto in questi anni creando e affinando delle capacita' che posso portarti lontano; non avere timore di contaminarti con cose "che tanto finche' non ho la giusta pertinenza non avrei mai modo di capire davvero". Crederlo &egrave; una stronzata che uccide la passione. Liberati dal rispetto per i maestri; sbarazzati del perfezionismo, o impara a dominarlo: la lezione o il seminario a cui non vai e' sempre (SEMPRE) quello che avrebbe potuto insegnarti di piu'. Insomma, leggi per conto tuo, matura, raccontami la storia dei numeri primi, raccontami quello che cazzo vuoi, l'importante &egrave; che continuiamo a crescere insieme come speravo avremmo fatto "per sempre" o per una opportuna approssimazione di questo avverbio.

    <br><nbsp> Come dicevo sopra, l'università non serve a insegnarti delle cose; il tempo &egrave; troppo poco e la materia troppo vasta. Serve a innescare opportune reazioni chimiche nella tua testa, a suggestionarti, a darti quelle tre, quattro idee basilari che ti accompagnano per tutto il tempo in cui deciderai di fare matematica davvero. L'università serve a disegnare un abbozzo che poi tu riempi. E io ho visto un sacco di bravi disegnatori buttare via il blocco perché non hanno capito questo, succubi dell'idea idiota per cui la laurea &egrave; la fine del tuo percorso di studi, e non il suo inizio. Il modo più sicuro di gettare nel tombino questi anni &egrave; convincersi di avere assorbito più competenze di quelle uniche che ci si &egrave; insegnati da solo <i>mettendo in pratica concretamente</i> la definizione di spazio duale. 
    <br><nbsp> Ora, qualsiasi opinione onestamente esposta deve tenere conto che noi ce la siamo vissuta tanto diversamente, l'esperienza universitaria, perché abbiamo avuto pregressi diversi. Del resto a me girano i coglioni, ovviamente non con te, per una serie di motivi. Mi girano i coglioni che tu non abbia la benché minima idea, ancora, di cosa sia davvero la pratica della matematica nella quotidianità, anche se sei anagraficamente e cerebralmente secoli più maturo di tante marionette che ho visto laurearsi-dottorarsi-lavorare senza problemi, i cui orizzonti mentali sono ampi come il sottopasso della stazione di Mestrino. Mi girano i coglioni perché, quale che ne sia stata la ragione, ti sei privato di un sacco di momenti che hanno davvero valore nel tuo percorso di apprendimento, ossia quelli in cui ti metti lì e fai tu. Perché c'erano da fare gli esami, e purtroppo tu hai dovuto scegliere, sapendo che non riesci a fare più cose alla volta. Un po' mi girano i coglioni anche con te, ma bonariamente e senza giudizi di valore, perché non hai mai realizzato che uno, multitasking, non &egrave; che ci nasce, ma se lo insegna, ed &egrave; altrettanto importante che l'abilità di studiare con profitto, perché permette di spaziare i propri orizzonti. Ma specularmente girano i coglioni anche verso di me, perché avrei dovuto/potuto insistere di più a fartelo capire, prenderti da parte e dirti ou, facciamo delle cose. E del resto, quando avrei potuto? Abbiamo vissuto separati, viaggiando paralleli spesso anche quando seguivamo gli stessi corsi, e ognuno ha trovato le sue risposte mosso dalle sue urgenze. Quando ci provavo, fuggivi, o mostravi un grado di umiltà tanto forte e irremovibile da risultare autolesionista: chi se ne incula se non &egrave; il momento, si impara a parlare balbettando. 

    <br><nbsp> Bada che ora non ti sto dicendo che avresti dovuto fare come me, che al momento ho preso 367 libri in prestito nell'arco di otto anni, e altrettante centinaia ho reperito stampato e sfogliato a spese di sissa. Io sono un maniaco, e il prezzo per questo &egrave; che da quando ho dato algebra 1 (ALGEBRA 1! Estate 2008) leggo quasi unicamente libri e paper di matematica; al cesso, prima di dormire, in treno, in aereo, sul bus, me li porto al mare. Questa &egrave; monomaniacalità, ma a me fa stare bene. 

    <br><nbsp> Quello che sto dicendo &egrave;, checcazzo, almeno un minimo. Quel tanto che basta a capire se oltre gli esami, dopo e attorno ad essi c'&egrave; qualcosa che ti interessa davvero. Io ho il timore che tu male interpreti il tuo stato d'animo. E' possibile tu non sia stanco della matematica, ma che tu sia solo semplicemente stanco morto di pulire il culo alla sorella mongoloide della matematica, a cui stai dietro da troppi anni. Per quel che ne so io, l'ultima volta in cui ti ho visto fare matematica &egrave; stato con Valent. Adesso magari ti faccio piangere, ma vorrei ti ripetessi in testa le precise parole che ti ha detto quella volta. Quello vale davvero; quel momento ha importanza. Quel momento ti ha suggerito la via. Tutto il resto, TUTTO il resto, sono troiate, falsi idoli, tutto il resto &egrave; Sommariva. Ciò ci porta a
* <b>Cosa fare una volta finito</b>:  ora sei troppo stanco per fare qualsiasi cosa. "Fare finanza" (uso questo termine per indicare in un unico macrogruppo, qualsiasi cosa non sia matematica pura) non risolverà la situazione, non sarà uno sfiatare da questa ansia e frustrazione, così come non lo sarà insegnare ai pischelli, o fare un lavoro in cui dici sì padrone. Oltre ad essere un canale diretto verso persone che vengono lì perché "voevo torme eo smarfon pa votare sanremo", &egrave; proprio qualcosa che alla lunga rischia di spegnerti piuttosto che di rilassarti. Rischia di essere non uno sfogo all'ansia, non un ristorarsi lontano dal casino e dalle pressioni psicologiche della vita accademica, ma semplicemente una fuga.

    <br><nbsp> Almeno per come ti conosco io, almeno per la persona che eri quando potevo dire di capirti. Senza contare un problema piuttosto concreto: hai un piano di uscita che minimizzi il tempo da investire nel riprogrammare le tue competenze? Hai fatto degli esami di finanza o, come temo, lo switch di carriera porterebbe con se ulteriori anni di formazione che non arriva mai a concretizzarsi? "Fare finanza" non &egrave; la panacea di tutti i mali; il lavoro &egrave; poco, certamente poco stimolante, quasi sicuramente precario, e presuppone una forma di intelligenza (quella che serve a "mandare i curriculum alle aziende") che non possiedi. Nulla ti vieta di creartela: sei abile a sufficienza e se determinato, potrai metterci la metà del tempo. Ma almeno un po' di tempo serve, e oltre ad esso altri investimenti di denaro, ipoteche emotive, precarietà. Precarietà per precarietà, in un mondo che affonda, io mi sono risposto che allora tanto vale non avere tempi morti, e fare la cosa per cui teoricamente sono meglio preparato. Capisco tuttavia tu ti senta in empasse anche supponendo di fare un doc: non hai "piazzato la mercanzia", cosa che io ho iniziato a fare pressappoco all'inizio del quinto anno; non hai sondato il terreno cercando di capire dove fare leva, non hai un'idea chiara di quanto sei disposto a spostarti da casa per fare il doc (l'idea di farlo a padova non &egrave; saggia, secondo me, per almeno tre motivi: l'idea di continuare ad andare in torre &egrave; vomitevole; l'ambiente provinciale non fa bene alla tua eventuale carriera (sia essa dentro o fuori l'accademia); per quanto Lang sia bravo il tuo cervello ha un ESTREMO bisogno di vedere matematica diversa dagli astrusi bizantinismi fatti a Padova). In tutto ciò pesa il fattore età. Se a trentatr&egrave; anni finisci al bordo della strada, senza una pertinenza "concreta" che perlomeno tappi il buco finché non fai mente locale, le cose si fanno pese.

    <br><nbsp>La strategia ottimale che mi sento di proporti &egrave;: scegli attentamente cosa fare, tenendo aperta la possibilità di fare un doc in qualcosa di diverso da analytic NT. Pro: sei pagato; impari cose che si discostano di poco dalla matematica; finalmente fai tu e vedi se ti sei rotto il cazzo della matematica o solo dell'università; permetti al destino di stupirti dandoti magari un'opportunità che il lavoro in banca non ti offrirà mai; se ti rompi il cazzo molli tutto e ti reinvesti, ma le cose che hai imparato fino alla sera prima di mollare restano tuo patrimonio, che puoi "vendere" senza timore.  

    <br><nbsp> Le possibilità sono probabilmente infinite: l'unico errore poco saggio sarebbe ignorare una verità enorme: chi ora lavora in banca ha fatto scelte precise diversi anni prima di te, e ha in esse investito prendendosi per tempo, in modo da ammortizzare i tempi di uscita dall'università -> inserimento nel lavoro. 

    <br><nbsp> E' con queste persone che devi confrontarti, se decidi di fare finanza: gente che studia queste cose da anni, pragmatica, dotata dell'intelligenza specifica per quella materia, di agganci personali che gli fanno scalare le graduatorie, di tutta una serie di abilità che si sono costruiti mentre tu decidevi di metterci un anno a dare several. Sottolineo fortissimo che non ti biasimo per averlo fatto, l'ho detto e lo ripeto: solo, quel gesto &egrave; una scelta di campo MOLTO precisa.

    <br><nbsp> Errore madornale: non rendersi conto che di fronte a questi individui non c'&egrave; partita, vincono a mani basse non perché tu sei un coglione, ma perché sai cose diverse, hai sviluppato abilità diverse perché hai scelto di fare cose diverse. Ora che non siamo più ragazzini dobbiamo giocare le carte che abbiamo, la mano costruita con le scelte che abbiamo fatto, nel bene e nel male. 

    <br><nbsp> Sfrutta quello che sai, devia pure verso uno sporchissimo compromesso, ma butta via il meno possibile di quel che hai fatto fino a ieri.
* <b>Di varie ed eventuali</b>:  uscito dalle liturgie universitarie salta il tappo a molti dei demoni che hai dentro. Devi tenere conto di questo perché &egrave; pericoloso. Sei da solo, la rete di sicurezza non c'&egrave;, l'ambiente di lavoro fa la differenza tra un esaurimento, due esaurimenti scampati per un soffio, e l'idillio perfetto. Costante come un rumore di fondo, c'&egrave; il fatto che la matematica deve diventare, se non lo &egrave; già, parte del tuo modus vivendi. L'abitudine che porti avanti comunque, il sottotesto su cui tutte le altre tue esperienze vivono e collaborano, la lente contro cui leggi la realtà per interpretarla, la variabile che ti fa decidere quali persone, esperienze o deroghe alla tua quotidianità ammetti, e quali invece rifuggi. Perché adesso stai (cercando di) fare le cose sul serio, e non puoi permetterti scazzi o rotture di coglioni. Rotture di coglioni tipo quella di ieri: ci pensavo proprio mentre ti aspettavo, l'istinto di sopravvivenza, e l'abitudine, diventata istinto, a preservare la mia serenità per investirla nel lavoro, mi hanno reso enormemente più refrattario a troiate del genere. Fate le vostre minchiate, io devo fare matematica, già ho poco tempo e poche energie, figurati se mi perdo dietro a 'ste puttanate. (E' ovvio che non entro nel merito della discussione in sé, che riguarda te/voi. La uso solo come esempio evocativo: non &egrave; solo perché sono esterno che mi viene facile derubricare tutto a una stronzata che non merita alcuna attenzione. E' anche perché quando hai delle cose da fare, un piano di lavoro, un paper in collaborazione che vuoi o devi consegnare, &egrave; un gesto di maturità deontologica chiamarsi fuori da tutte quelle situazioni che ti smuovono dalla calma che serve a concentrarsi.

    <br><nbsp> C'&egrave; di buono che &egrave; molto diverso da quello a cui sei abituato e che ti ha fatto marcire i coglioni: leggi per imparare, non per ricordare, e quello che leggi lo devi imparare in fretta, viene fuori la tua capacità di farti domande, o di evitare di farti quelle sbagliate che ti affossano facendoti perdere tempo ed energie. Viene fuori la tua abilità, e spesso stupisce persino te capire come funziona la tua testa, adesso che finalmente la stai tenendo accesa. Ti stanca. Ti obbliga a delle rinunce. Ti toglie radici, perché sei sempre in giro per imparare o per insegnare. Ma pensare che stai producendo qualcosa di tuo, che prima non c'era, e che non &egrave; una cazzata, ripaga. Quando qualcuno cita il tuo lavoro, ripaga, ti senti parte di una comunità molto più di quando vai ai convegni a mangiare tartine gratis. Quando parli con la gente, alla gente interessa parlare di matematica, non controllare che ti ricordi come si dimostra il teorema di Weierstraß. <br> C'&egrave; di cattivo che quasi tutte le abitudini che ti sono entrate nel sangue le devi buttare via: soprattutto la già citata glorificazione dell'esame come momento di acquisizione di competenza. Devi sacrificare sulla pira dei tuoi falsi idoli l'idea di avere imparato qualcosa più di quello che di matematica hai fatto fuori dall'università.

    <br><nbsp> Realizzi di aver fatto parte di una realtà fittizia, dove i rumori del mondo esterno, e la natura prettamente caotica del sapere a cui ti stai accostando, il fatto che ogni pagina che strappi dal Libro del Sommo Fascista segue a una strenua battaglia, ti sono stati nascosti o arrivavano ovattati. Fuori, senza rete, nel mondo della matematica "vera", tutte le minuzie vengono meno, e conta essenzialmente solo la tua capacità di essere capitano di te stesso. Hai presente into the wild? Quel film mi ha insegnato molto, ma non le cose per cui solitamente viene osannato. Quando lui uccide l'alce, si accorge che non sa macellarlo, e allora mangia per un misto di fame e disperazione bacche velenose. Io ci ho letto una metafora dello "scazzare una proof". Se il momento della tua preparazione &egrave; troppo occupato ad acquisire abilità nozionistiche, puramente accademiche, mai calate nel reale, rischi di morire gettato in una vera foresta, dovendo fare davvero il trapper, perché rischi di sapere tutto, tranne quelle due cose in croce di cui hai bisogno davvero (macellare una preda, ed evitare di autoavvelenarti sono l'equivalente di leggere un paper, ed evitare di infognarti in un problema del cazzo).

    <br><nbsp> Sospetto che una parte delle paure che puoi avere siano analoghe a quelle che io ho avuto fino alla sera prima di discutere: sarò capace di fare davvero una cosa buona? Mi infognerò su un problema insolubile, sarò abbastanza bravo da gestirne uno potenzialmente fattibile, ma non banale, e proprio per questo dotato di una percentuale di incognita rispetto alla sua fattibilità? Sarò troppo stanco a un certo punto per andare avanti come si deve?

    <br><nbsp> Rispondo: l'abilità di non perdersi nei rivoli di un miniproblema cazzuto viene sia da te che dal tuo tipodiroma privato. Sta a voi cambiare rotta adeguandola alle esigenze del momento. So che stai storcendo il naso: <i>finire la tesi perché &egrave; finito il tempo, e non perché essa ha raggiunto una forma soddisfacente?</i> Esatto: asservire il tuo senso di perfezionismo alle esigenze pratiche che il sistema si aspetta da te. Io ho fatto così, non senza soffrire, ma cercando di mettere in pratica questa massima esistenziale: niente importa davvero, tranne quello a cui TU decidi di dare valore. 

    <br><nbsp> Soprattutto perché hey, ora ti svelo un segreto segretissimo: anche un dottorato &egrave; un inutile pezzo di carta. Ottenuto il foglio, non sei migliore, e non &egrave; il foglio a farti capire la matematica, quanto piuttosto le notti insonni a inseguire le tue idee o le gonne di questa donna bellissima che sussurra nel buio, che continuo a citare ma che alla fine della fiera chi l'ha mai vista?

Diocane scrivo da ore. Sono cotto, mollo, tanto ho detto quasi tutto.
Ci sentiamo. Ci terrei a vederti domani.